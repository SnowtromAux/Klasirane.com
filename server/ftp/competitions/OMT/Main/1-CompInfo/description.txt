Европейско Кенгуру е най-масовото международно математическо състезание.
Въпреки, че състезанието е международно, във всяка страна то се провежда на родния език, като част от задачите са общи за всички, но част са локални и характерни само за съответната страна.
Поради тази особеност не се изготвя общо международно класиране, а само национално.
Като характер, това е състезание с интересни логически задачи, които не изискват много сметки и описване, а логика, усет, късмет и рутина. Препъни камъка в турнира не е сложността на отделните задачи, а съвкупността от нестандартни логики и малко време за решаването им.
Актуален регламент на състезанието:<br><br>
• група 0 - за ученици от 1 клас<br>
• група 1 - за ученици от 2 клас<br>
• група 2 - за ученици от 3 клас<br>
• група 3 - за ученици от 5 и 6 клас<br>
• група 4 - за ученици от 7 и 8 клас<br>
• група 5 - за ученици от 9 и 10 клас<br>
• група 6 - за ученици от 11 и 12 клас<br><br>
• група 7 - за студенти<br>
Задачите за всички групи са 26. Първите 24 ще са с избираем отговор, а последните две - с кратък свободен числов отговор.
Първите 10 задачи ще се оценяват с по 3 точки, от 11-та до 20-та с 4 точки, а последните 6 задачи - с 5 точки. Тоест, общия максимален брой точки за всяка възрастова група ще е 100.
Времетраене за всички групи - 90 минути.

Състезанието е балообразуващо при кандидатстване след четвърти клас в математически гимназии и паралелки.

Конкретно в България, състезанието Европейско кенгуру има и втори кръг, наречен национален. Той се провежда под егидата на Министерство на Образованието и за него се класират само най-добре представилите се ученици от първия, областен кръг. Националният кръг на състезанието се състои от 5 задачи с избираем отговор, една задача с отворен отговор и една задача за описване. Време за решаване за всички възрастови групи - 75 минути.